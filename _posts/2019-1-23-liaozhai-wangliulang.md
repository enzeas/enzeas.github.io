---
layout: post
title:  "王六郎"
author: E君
date:   2019-1-23
categories: 聊斋
tags: 阅读笔记
---
许姓，家淄之北郭。业渔。每夜，携酒河上，饮且渔。饮则酹地，祝云：“河中溺鬼得饮。”以为常。他人渔，迄无所获；而许独满筐。

一夕，方独酌，有少年来，徘徊其侧。让之饮，慨与同酌。既而终夜不获一鱼，意颇失。少年起曰：“请于下流为君驱之。”遂飘然去。少间，复返，曰：“鱼大至矣。”果闻唼呷有声。举网而得数头，皆盈尺。喜极，申谢。欲归，赠以鱼，不受，曰：“屡叨佳酝，区区何足云报。如不弃，要当以为长耳。”许曰：“方共一夕，何言屡也？如肯永顾，诚所甚愿；但愧无以为情。”询其姓字，曰：“姓王，无字；相见可呼王六郎。”遂别。明日，许货鱼，益沽酒。晚至河干，少年已先在，遂与欢饮。饮数杯，辄为许驱鱼。

如是半载。忽告许曰：“拜识清扬，情逾骨肉。然相别有日矣。”语甚凄楚。惊问之。欲言而止者再，乃曰：“情好如吾两人，言之或勿讶耶？今将别，无妨明告：我实鬼也。素嗜酒，沉醉溺死，数年于此矣。前君之获鱼，独胜于他人者，皆仆之暗驱，以报酹奠耳。明日业满，当有代者，将往投生。相聚只今夕，故不能无感。”许初闻甚骇；然亲狎既久，不复恐怖。因亦欷歔，酌而言曰：“六郎饮此，勿戚也。相见遽违，良足悲侧；然业满劫脱，正宜相贺，悲乃不伦。”遂与畅饮。因问：“代者何人？”曰：“兄于河畔视之，亭午，有女子渡河而溺者，是也。”听村鸡既唱，洒涕而别。明日，敬伺河边，以觇其异。果有妇人抱婴儿来，及河而堕。儿抛岸上，扬手掷足而啼。妇沉浮者屡矣，忽淋淋攀岸以出，藉地少息，抱儿径去。当妇溺时，意良不忍，思欲奔救；转念是所以代六郎者，故止不救。及妇自出，疑其言不验。抵暮，渔旧处。少年复至，曰：“今又聚首，且不言别矣。”问其故。曰：“女子已相代矣；仆怜其抱中儿，代弟一人，遂残二命，故舍之。更代不知何期。或吾两人之缘未尽耶？”许感叹曰：“此仁人之心，可以通上帝矣。”由此相聚如初。数日，又来告别。许疑其复有代者。曰：“非也。前一念恻隐，果达帝天。今授为招远县邬镇土地，来日赴任。倘不忘故交，当一往探，勿惮修阻。”许贺曰：“君正直为神，甚慰人心。但人神路隔，即不惮修阻，将复如何？”少年曰：“但往，勿虑。”再三叮咛而去。

许归，即欲治装东下。妻笑曰：“此去数百里，即有其地，恐土偶不可以共语。”许不听，竟抵招远。问之居人，果有邬镇。寻至其处，息肩逆旅，问祠所在。主人惊曰：“得无客姓为许？”许曰：“然。何见知？”又曰：“得勿客邑为淄？”曰：“然。何见知？”主人不答，遽出。俄而丈夫抱子，媳女窥门，杂沓而来，环如墙堵。许益惊。众乃告曰：“数夜前，梦神言：淄川许友当即来，可助以资斧。祗候已久。”许亦异之，乃往祭于祠而祝曰：“别君后，寤寐不去心，远践曩约。又蒙梦示居人，感篆中怀。愧无腆物，仅有卮酒；如不弃，当如河上之饮。”祝毕，焚钱纸。俄见风起座后，旋转移时，始散。夜梦少年来，衣冠楚楚，大异平时。谢曰：“远劳顾问，喜泪交并。但任微职，不便会面，咫尺河山，甚怆于怀。居人薄有所赠，聊酬夙好。归如有期，尚当走送。”居数日，许欲归。众留殷勤，朝请暮邀，日更数主。许坚辞欲行。众乃折柬抱襆，争来致赆，不终朝，馈遗盈橐。苍头稚子毕集，祖送出村。歘有羊角风起，随行十馀里。许再拜曰：“六郎珍重！勿劳远涉。君心仁爱，自能造福一方，无庸故人嘱也。”风盘旋久之，乃去。村人亦嗟讶而返。许归，家稍裕，遂不复渔。后见招远人问之，其灵应如响云。或言：即章丘石坑庄。未知孰是。

异史氏曰：“置身青云，无忘贫贱，此其所以神也。今日车中贵介，宁复识戴笠人哉？余乡有林下者，家綦贫。有童稚交，任肥秩。计投之必相周顾。竭力办装，奔涉千里，殊失所望；泻囊货骑，始得归。其族弟甚谐，作月令嘲之云：‘是月也，哥哥至，貂帽解，伞盖不张，马化为驴，靴始收声。’念此可为一笑。”


### 注释

1. 淄之北郭：指淄川县城北郊。淄，淄川县，今属山东省淄博市。郭，外城，这里指城郊。下文“河”，当指流经淄川的孝妇河。
1. 业渔：以打鱼为业。
1. 酹（lèi）地：浇酒于地以祭鬼神。下文所说“酹奠”，义同。
1. 祝：祷告。
1. 迄（qì）：通“汔”，差不多；几乎。
1. 慨：慷慨大方。
1. 下流：河的下游。
1. 唼呷（shàxiā）：鱼吞吸食物的声音。
1. 申谢：道谢。申，陈述，表示。
1. 叨（tāo）：表示承受的谦词。
1. 区区：细微不足道，极言其小。
1. 要当以为长：意思是将经常为他驱鱼。要当，将要。长，通“常”。
1. 字：表字。古时男子幼时起名，二十岁左右行冠礼，据本名相应之义另起别名，称“字”。《礼记·檀弓上》：“幼名，冠字，······周道也。”
1. 益沽酒：多买些酒。益，增加。沽，买。
1. 河干：河岸。《诗·魏风·伐檀》：“置之河之干兮。”干，涯岸。
1. 清扬：对人容颜的颂称，犹言丰采。《诗·鄘风·君子偕老》：“子之清扬，扬且之颜也。”朱熹注：“清，视清明也；扬，眉上广也；颜，额角丰满也。”
1. 业满：佛家语，谓业报已满。业，业报，谓所行善恶，必将得到相应的报应。此指恶业，受苦、为善与之相抵，即是业满。
1. 代者：替代的人。民间传说认为，凡非正常死亡的人死后，不能正常地进入轮回托生，必须抓到代死的人之后，自己才能解脱，再世为人。
1. 唏嘘（xīxū）：抽泣；叹息。
1. 劫脱：劫难得以解脱。劫，梵语音译“劫波”的略语。佛教对“劫”解释不一，世人多借指命定的难以逃脱的灾难。
1. 不伦：谓当喜而悲，不合情理。
1. 亭午：正午，中午。
1. 伺：守候，观察。
2. 聚首：相会，在一起。
3. 缘：缘分。佛家认为世上万物的聚散离合都有一定的原因。
1. 恻隐：怜悯同情之心。《孟子·公孙丑上》：“今人乍见孺子将入于井，皆有怵惕恻隐之心。”
1. 招远县邬镇土地：招远县，今属山东省。邬镇，村镇名。土地，土地神，古称“社神”。《通俗编·神鬼》：“今凡社神，俱呼土地。”旧俗村民祭祀土地神，祈求年丰岁熟。
1. 勿惮（dàn）修阻：不要怕路远难往。惮，怕。修阻，路途遥远而阻隔。
1. 土偶：泥塑神像。
1. 息肩逆旅：住在旅馆里。息肩，放下肩上担子，指止息。逆旅，迎止宾客之处，即旅店。逆，迎。
1. 资斧：路费。《易·旅》：“旅于处，得其资斧。”
1. 祗候：恭候。
1. 寤寐不去心：犹言日夜思念。寤，醒来时；寐，睡着时。《诗·周南·关雎》：“窈窕淑女，寤寐求之。”
1. 远践曩（nǎng）约：从远处来到此地实践从前的约会。曩，以前；过去。
1. 感篆中怀：感激之情，铭记于心。篆，刻。中，心。
1. 腆（tiǎn）物：丰厚的礼物。腆，丰厚。
1. 卮酒：酒一卮。卮，酒器，容量四升。
1. 顾问：亲临看望。
1. 咫尺河山：近在咫尺，如隔河山。
1. 夙（sù）好：旧交；指昔日交好之情。
1. 折柬抱襆（fú）：拿着礼帖，抱着礼品。柬，通“简”。折简，即折半之简，意为便笺，以之书写礼帖。后指裁纸写信。此指裁纸。襆，包袱，此指礼品包裹。
1. 致赆（jìn）：送行赠礼。《孟子·公孙丑下》：“行者必以赆。”赆，以财物赠行者。
1. 不终朝（zhāo）：不出一个早晨。朝，早晨。
1. 苍头：这里指老者。
1. 祖送：饯行送别。祖，祭名，出行以前祭祀路神。《诗·大雅·韩奕》：“韩侯出祖，出宿于屠。显父饯之，清酒百壶。”引申为敬酒饯行。
1. 欻（xū）：突然。
1. 羊角风：旋风。《庄子·逍遥游》：“抟扶摇羊角而上者九万里。”迷信以为鬼神驾旋风而行，此指六郎在隐形送行。
1. 灵应如响：意思是十分灵验，有求必应。响，应声、回响。
1. 章丘：即今山东章丘，位于济南东部，明清时代均属济南府管辖。
1. 置身青云：此处指王六郎高升为土地之神。《史记·范雎蔡泽列传》：“须贾顿首言死罪，曰：‘贾不意君能自致于青云之上。’”青云，指高空，喻指高官显位。
1. 贵介：地位高贵的大人物。《左传·襄公二十六年》：“王子围寡君之贵介弟也。”介，大。
1. 戴笠人：指贫贱时结交的故人。戴笠，指处于贫贱的地位。周处《风土记》：“越俗性率朴，初与人交，有礼，封土坛，祭以犬鸡，祝曰：卿虽乘车我戴笠，后日相逢下车揖；我步行，君乘车，他日相逢君当下。”
1. 林下者：指乡居不仕之人。此处只是借以指乡绅。林下，指山林田野退隐之处。
1. 綦（qí）贫：十分贫穷。綦，甚。
1. 童稚交：幼年时结交的朋友。
1. 肥秩：肥缺。秩，旧指官吏的俸禄，也指官位品级。
1. 泻囊货骑（jì）：花空钱袋，卖掉坐骑。囊，指钱袋。
1. “作月令”七句：月令，《礼记》篇名，记述每年农历十二个月的时令、行政及相关事物。这里模拟“月令”的文式，写这位林下者的可笑遭遇，是诙谐讽世的游戏笔墨。“貂帽解，伞盖不张”，指羞惭丧气，不再摆排场。“马化为驴”，指盘川不足，只好卖掉马，换头驴骑回来。”靴始收声”，从此收心，不再着靴外出干求了。

### 王六郎
許姓，家淄之北郭，業漁。每夜，攜酒河上，飲且漁。飲則酹地，祝云：「河中溺鬼得飲。」以為常。他人漁，迄無所獲，而許獨滿筐。一夕，方獨酌，有少年來，徘徊其側。讓之飲，慨與同酌。既而終夜不獲一魚，意頗失。少年起曰：「請于下流為君驅之。」遂飄然去。少間，復返，曰：「魚大至矣。」果聞唼呷有聲。舉網而得數頭，皆盈尺。喜極，申謝。欲歸，贈以魚，不受，曰：「屢叨佳醞，區區何足云報。如不棄，要當以為長耳。」許曰：「方共一夕，何言屢也？如肯永顧，誠所甚願；但愧無以為情。」詢其姓字，曰：「姓王，無字，相見可呼王六郎。」遂別。明日，許貨魚，益沽酒。晚至河干，少年已先在，遂與歡飲。飲數杯，輒為許驅魚。

如是半載。忽告許曰：「拜識清揚，情逾骨肉。然相別有日矣。」語甚悽楚。驚問之。欲言而止者再，乃曰：「情好如吾兩人，言之或勿訝耶？今將別，無妨明告：我實鬼也。素嗜酒，沉醉溺死，數年于此矣。前君之獲魚，獨勝于他人者，皆仆之暗驅，以報酹奠耳。明日業滿，當有代者，將往投生。相聚只今夕，故不能無感。」許初聞甚駭；然親狎既久，不復恐怖。因亦欷歔，酌而言曰：「六郎飲此，勿戚也。相見遽違，良足悲惻，然業滿劫脫，正宜相賀，悲乃不倫。」遂與暢飲。因問：「代者何人？」曰：「兄于河畔視之，亭午，有女子渡河而溺者，是也。」聽村雞既唱，灑涕而別。明日，敬伺河邊，以覘其異。果有婦人抱嬰兒來，及河而墮。兒拋岸上，揚手擲足而啼。婦沉浮者屢矣，忽淋淋攀岸以出，藉地少息，抱兒徑去。當婦溺時，意良不忍，思欲奔救，轉念是所以代六郎者，故止不救。及婦自出，疑其言不驗。抵暮，漁舊處。少年復至，曰：「今又聚首，且不言別矣。」問其故。曰：「女子已相代矣；僕憐其抱中兒，代弟一人，遂殘二命，故捨之。更代不知何期。或吾兩人之緣未盡耶？」許感嘆曰：「此仁人之心，可以通上帝矣。」由此盯聚如初。數日，又來告別。許疑其復有代者。曰：「非也。前一念惻隱，果達帝天。今授為招遠縣鄔鎮土地，來日赴任。倘不忘故交，當一往探，勿憚修阻。」許賀曰：「君正直為神，甚慰人心。但人神路隔，即不憚修阻，將復如何？」少年曰：「但往，勿慮。」再三叮嚀而去。

許歸，即欲治裝東下。妻笑曰：「此去數百里，即有其地，恐土偶不可以共語。」許不聽，竟抵招遠。問之居人，果有鄔鎮。尋至其處，息肩逆旅，問祠所在。主人驚曰：「得無客姓為許？」許曰：「然。何見知？」又曰：「得勿客邑為淄？」曰：「然。何見知？」主人不答，遽出。俄而丈夫抱子，媳女窺門，雜沓而來，環如牆堵。許乃告曰：「數夜前，夢神言：淄川許友當即來，可助為資斧。祗候已久。」許亦異之，乃往祭于祠而祝曰：「別君後，寤寐不去心，遠踐曩約。又蒙夢示居人，感篆中懷。愧無腆物，僅有卮酒；如不棄，當如河上之飲。」祝畢，焚錢紙。俄見風起座後，旋轉移時，始散。夜夢少年來，衣冠楚楚，大異平時。謝曰：「遠勞顧問，喜淚交並。但任微職，不便會面，咫尺河山，甚愴于懷。居人薄有所贈，聊酬夙好。歸如有期，尚當走送。」居數日，許欲歸。眾留慇懃，朝請暮邀，日更數主。許堅辭欲行。眾乃折柬抱襆，爭來致贐，不終朝，饋遺盈橐。蒼頭稚子畢集，祖送出村。欻有羊角風起，隨行十餘里。許再拜曰：「六郎珍重！勿勞遠涉。君心仁愛，自能造福一方，無庸故人囑也。」風盤旋久之，乃去。村人亦嗟訝而返。許歸，家稍裕，遂不復漁。後見招遠人問之，其靈應如響雲。或言：即章丘石坑莊。未知孰是。

異史氏曰：「置身青雲，無忘貧賤，此其所以神也。今日車中貴介，寧復識戴笠人哉？余鄉有林下者，家綦貧。有童稚交，任肥秩。計投之必相周顧。竭力辦裝，奔涉千里，殊失所望；瀉囊貨騎，始得歸。其族弟甚諧，作月令嘲之云：『是月也，哥哥至，貂帽解，傘蓋不張，馬化為驢，靴始收聲。』念此可為一笑。」

### 个人感悟

这篇文章主要写了才子方栋为人轻佻，尾随女子，终于惹火烧身，在不断的反省之中改过自新，最终被赦免的故事。作者通过这个故事告诉世人要克己复礼，不能恣意妄为、骄纵轻狂，否则迟早自取其辱。

其实《聊斋》中轻浮的男子追求女人的行为多被视为浪漫，但唯独本篇主人公受到了惩罚，可能也有几个原因。这里的方栋基本见一个撩一个，非常滥情；偷窥的是仙人，如果是鬼狐应该也只是被捉弄一番；女主已经有对象了，非单身。也许恋爱也是一样，需要专一，门当户对，不能当小三吧🤣。

其实犯了错受到惩罚才开始反思，应该算是江心补漏为时已晚了，莫以恶小而为之，莫以善小而不为，做事要对得起自己的心。诵读《光明经》治愈了白内障，应该也和某些火疗能治病一样，利用了幸存者偏差吧，不过这里当个故事，但求一乐就好啦😉。

#### 参考资料

[百度百科](https://baike.baidu.com/item/%E7%8E%8B%E5%85%AD%E9%83%8E)
[维基文库](https://zh.wikisource.org/wiki/%E8%81%8A%E9%BD%8B%E5%BF%97%E7%95%B0/%E7%AC%AC01%E5%8D%B7#%E7%8E%8B%E5%85%AD%E9%83%8E)